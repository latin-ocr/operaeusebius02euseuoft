PRAEP. EVANG. XI. 5. 6. 9

μέτρων κατὰ τὴν οἰκείαν αὐτῶν συγκεῖσθαι φωνήν.
8. καὶ τά μὲν τῆς λέξεως αὐτοῖς οἶδέ πη λογικῆς
συνέσεως ἔχει, τὰ δὲ δὴ τῆς διανοίας οὐδ’ ἔστι
παραβαλεῖν ἀνθρώποις· θεοῦ γάρ καὶ αὐτῆς άλή- e

5θείας λόγια δι’ αὐτῶν ἐκπεφωνημένα, θεσπίσματα
καὶ προρρήσεις, μαθήματά τε εὐσεβῆ, καὶ τῆς τῶν
ὄντων ἐπιγνώσεως δόγματα περιειλήφασι. 9. τεκ-
μήρια δ’ ἂν λάβοις τῆς παρα τοῖς ανδράσι λογικῆς
ἀκριβείας άπὸ τῆς ὀρθότητος τῆς τῶν ὀνομάτων θέ-

10 σεως, ἦς πέρι καὶ ὁ Πλάτων τῇ Ἑβραίων μαρτυρῶν
δόξῃ δῆλος ἂν εἴη, καὶ κατ’ αυτό γε τοῦτο σύμφωνος
ὢν τῇ κατὰ τοὺς ἄνδρας φιλοσοφία, ὦς γοῦν ἐκ τού-
των διαγνῶναι ῥᾴδιον.

VI. Πρώτου Μωσέως μακρῷ πρόσθεν ἢ τὸ φιλο- d

15 σοφίας ὄνομα εἰς 1’Έλληνας ἐλθεῖν διὰ πάσης αὐτοῦ
τῆς γραφῆς μυρία περὶ τῆς τῶν ὀνομάτων θέσεως
πεπραγματευμένον, καὶ τοτὲ μὲν φυσικώτατα τῶν
παρ’ αὐτῷ πάντων τὰς ἐπωνυμίας διατεταγμένου,
τοτὲ δὲ τῷ θεῷ τὴν κρίσιν τῆς τῶν εὐσεβῶν ἀνδρῶν

20 μετωνυμίας ἀναθέντος, φύσει τε, ἀλλ’ οὐ θέσει τά
ὀνόματα κατὰ τών πραγμάτων κεῖσθαι πεπαιδευκό-
τος, ἑπόμενος ὁ Πλάτων συμφέρεται τοῖς αὐτοῖς, οὐκ (515)
ἄλλως ἢ βαρβάρων μνησθεὶς, καὶ παρά τοῖσδε φήσας
τόνδε σώζεσθαι τὸν τρόπον, τάχα που τοὺς Ἑβραίους

25 αἰνιττόμενος, ἐπεὶ μηδὲ παρ’ ἑτέροις βαρβάροις ῥάἢ
διον τὴν τοιάνδε παραφυλάξαι θεωρίαν. 2. λέγει δ’
οὖν ἐν Κρατύλῳ

“Kal οὐ τοῦτο εἶναι ὄνομα ὃ ἄν τινες συνθέμενοι
καλεῖν καλῶσι, τῆς αὐτῶν φωνῆς μόριον ἐπιφθεγγό-

 

27 Κρατύλῳ] P. 383. 390. 409.

