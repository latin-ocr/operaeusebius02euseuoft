⁶ 396 EUSEBH

⁴ (839)

C

XXX. “ Τίς ἡ οὐσία τῶν πλανήτων ἄστρων καὶ
ἀπλανῶν.

1. Θαλῆς γεῶδη μὲν, ἔμπυρα δὲ τά ἄστρα.

2. Ἐμπεδοκλῆς πύρινα, ἐκ τοῦ πυρῶδους, ὅπερ
ὁ ἀὴρ ἐν ἑαυτῷ περιέχων ἐξανέθλιψε κατὰ τὴν πρῶ- 5
την διάκρισιν.

3. Ἀναξαγόρας τὸν περικείμενον ἀέρα πύρινον
μὲν εἶναι κατὰ τὴν οὐσίαν, τῇ δ’ εὐτονία τῆς περι-
δινήσεως ἀναρπάσαντα πέτρους ἀπὸ τῆς γῆς καὶ
καταφλέξαντα, τούτους ἠστερικέναι. 10

4. Διογένης κισσηρῶδη τά ἄστρα, διαπνοὰς δὲ
αὐτὰ νομίζει τοῦ κόσμου. πάλιν δὲ ὁ αὐτὸς ἀφανεῖς
μὲν λίθους, πίπτοντας δὲ πολλάκις ἐπὶ τὴν γῆν σβέν-
νυσθαι, καθάπερ τὸν ἐν Αἰγὸς Ποταμοῖς πυροειδῶς
κατενεχθέντα ἀστέρα πέτρινον. 15

5. Ἐμπεδοκλῆς τούς μὲν ἀπλανεῖς ἀστέρας συν-
δεδέσθαι τςδ κρυστάλλῳ, τούς δὲ πλανήτας ἀνεῖσθαι.

6. Πλάτων ἐκ μὲν τοῦ πλείστου μέρους πυρίνους,
μετέχοντας δὲ καὶ τῶν ἄλλων, κόλλης δίκην.

7. Ξενοφάνης ἐκ νεφῶν μὲν πεπυρωμένων, σβεν- 20
νυμένους δὲ καθ’ ἑκάστην ἡμέραν ἀναζωπυρεῖν νύ-
κτωρ, καθάπερ τούς ἄνθρακας· τοὶς γὰρ ἀνατολάς
καὶ τὰς δύσεις ἐξάψεις εἶναι καὶ σβέσεις.

8. “Ηρακλείδης δὲ καὶ οὗ Πυθαγόρειοι ἕκαστον
τῶν ἀστέρων κόσμον ὑπάρχειν, γῆν περιέχοντα [ἀέρα 25
τε καὶ] αἰθέρα ἐν τῷ ἀπείρῳ. ταῦτα τὰ δόγματα ἐν
τοῖς Ὀρφικοῖς ἐμφέρεται· κοσμοποιοῦσι γάρ ἕκαστον
τῶν ἀστέρων.

9. Ἐπίκουρος οὐδὲν ἀπογινώσκει τούτων, ε’χό-
μενος τοῦ ἐνδεχομένου.” 30

