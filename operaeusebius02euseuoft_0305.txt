PRAEP. EVANG. XIV. 17. 18. 301

μενίδης· τούτου Μέλισσος, οὗ Ζήνων, οὗ Λεύκιπ-
πος, οὗ Δημόκριτος, οὐ Πρωταγόρας καὶ Νεσσᾶς· τοῦ
δε Νεσσᾶ Μητρόδωρος, οὐ Διογένης, οὐ Ἀναξαρχος.
Ἀναξάρχου δε γνώριμος γέγονε Πύρρων, ἀφ’ οὐ ἡ
5 των Σκεπτικῶν ἐπικληθέντων διατριβὴ συνέστη ους
καὶ αὐτοὺς μηδὲν εἶναι τὸ παράπαν μήτ’ ἐν αἰσθή->
σει μήτ’ ἐν λόγῳ καταληπτὸν ὁριζομένους, ἐπέχοντας
δ’ ἐν πᾶσιν, ὅπως ἄπήλεγχον οἱ ἀντιδοξάζοντες μα-
θεῖν πάρεστιν ἆπό τοῦ δηλωθέντος συγγράμματος
10 ὧδέ πη πρὸς λέξιν ἔχοντος ι)
XVIII. Ἀναγκαίως δ’ ἔχει πρὸ παντὸς διασκέ- e
ψασθαι περὶ τῆς ἡμων αὐτῶν γνώσεως· εί γαρ αὖ
μηδεν πεφύκαμεν γνωρίζειν, ούδεν ἔτι δεῖ περὶ των
ἄλλων σκοπεῖν. 2. ἐγένοντο μεν οὖν καὶ των πά-
15 λαι τινες οἰ ἀφέντες τήνδε τὴν φωνὴν, οἷς ἀντεί-
ρηκεν Ἀριστοτέλης. ἴσχυσε μέντοι τοιαῦτα λέγων καὶ
Πύρρων ὅ Ἠλεῖος· ἀλλ’ αὐτὸς μὲν οὐδὲν ἐν γραφῇ
καταλέλοιπεν, ὁ δὲ μαθητὴς αὐτοῦ Τίμων φησὶ δεῖν
τὸν μέλλοντα εὐδαιμονήσειν εἰς τρία ταῦτα βλέπειν·
20 πρῶτον μὲν, ὁποῖα πέφυκε τὰ πράγματα· δεύτερον d
δε, τίνα χρὴ τρόπον ἡμᾶς πρὸς αὐτὰ διακεῖσθαι· τε-
λευταῖον δε, τί περιέσται τοῖς οὕτως ἔχουσι. 3. τα
μὲν οὗν πραγματα φησιν αὐτὸν ἀποφαίνειν ἐπ’ ἰσης
ἀδιαφορα καὶ ασταθμητα καὶ ἄνεπίκριτα, διὰ τοῦτο
25 μήτε τὰς αἰσθήσεις ἡμῶν μήτε τὰς δόξας ἀληθεύειν
ἢ ψεύδεσθαι. διὰ τοῦτο οὖν μηδὲ πιστεύειν αὐταῖς
δεῖν, ἀλλ’ ἆδοξάστους καὶ ἆκλινεῖς καὶ ἀκραδοὲντους
εἶναι, περὶ ἑνὸς ἑκάστου λέγοντας ὅτι ού μᾶλλόν
ἐστιν ἢ οὐκ ἔστιν, ἢ καὶ ἔστι καὶ οὐκ ἔστιν, ἦ οὕτε
30 ἔστιν οὔτ’ οὐκ ἔστιν. 4. τοῖς μέντοι διακειμένοις
οὕτω περιέσεσθαι Τίμων φησὶ πρῶτον μὲν ἀφασίαν,
ἔπειτα δ’ ἀταραξίαν, Αἰνησίδημος δὲ ἡδονήν.”

