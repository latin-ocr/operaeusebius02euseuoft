PRAEP. EVANG. xm. 13. 223

τε αὐθέντην ἐπιγραφόμενα, καὶ πιστούμενά γε τὴν
ἐπαγγελίαν διά τῆς τῶν μελλόντων προρρήσεως, διά
τε τῶν συμφώνων τοῖς θεσπίσμασιν ἀποτελεσμάτων,
πάσης λέγεται διεψευσμένης διανοίας ε’κτὸς τυγχάνειν.
5 τὰ γοῦν θεῖα λόγια ἁγνά, καὶ ἀργύριον πεπυρωμένον,
δοκίμιον τῇ γῇ, κεκαθαρισμένον ἑπταπλασίως, ἀνεί-
ρηται. 2. ἀλλ’ οὐ καὶ τά Πλάτωνος τοιαῦτα, οὐδὲ d
μὴν ἑτέρου του τῶν ἐν ἀνθρώποις σοφῶν, οἳ θνητῆς
διανοίας ὄμμασιν ἐπικήροις τε στοχασμοϊς καὶ είκα-
10 σίαις, ὅναρ ὥσπερ, ἀλλ’ οὐχ ὕπαρ, τῆς τῶν ὄντων
φύσεως ἐπὶ φαντασίαν ἐλθόντες πολὺ τὸ κρᾶμα τοῦ
ψεύδους τῷ τῆς φύσεως ἀληθεῖ συνεπηνέγκαντο,
ὦς μὴ ἀνευρεῖν ἀπάτης καθαρὸν ἐν αὐτοῖς μάθημα.
3. αὐτίκα γοῦν βραχύ τι τῆς φιλαυτίας εί ἐθελή-
15 σαις ὑφεῖναι, καὶ φῶς αὐτὸ δυνάμει λογικῆς οὐ-
σίας ἐπιθεωρῆσαι, γνοίης ἂν τὸν θαυμάσιον φιλό-
σοφον αὐτὸν ἐκεῖνον, τὸν δὴ μόνον πάντων Ἐλλή-
νων ἀληθείας προθύρων ψαύσαντά, ὕλη φθαρτῇ καὶ
ξοάνοις βαναύσων χερσὶν είς ἀνδρείκελον σχῆμα κα-
20 τεσκευασμένοις τὴν τῶν θεῶν προσηγορίαν καται- (692)
σχύνοντα, καὶ μετὰ τὸ με’γα τῆς μεγαλοφωνίας ὕψος,
δι’ ἧς τὸν πατέρα καὶ δημιουργὸν εἰδέναι τοῦδε τοῦ
παντὸς διετείνατο, ἄνωθέν ποθεν ἐξ ὖπερκοσμίων
ἀψίδων εἰς τὸν κατωτάτω βυθὸν τῆς θεομισοῦς είδω-’
25 λολατρίας τῷ δήμῳ τῶν Ἀθηναίων συνωθούμενον·
ὥς μὴ διατρέπεσθαι τὸν Σωκράτην καταβῆναι φάντα
εἰς Πειραιᾶ προσευξάμενον τῇ θεῷ, καὶ τὴν βάρβαρον
ἑορτὴν τοὺς πολίτας τότε πρῶτον ἐπιτελοῦντας θεα-
σόμενον, καὶ τὸν ἀλεκτρυόνα τῷ Ἀσκληπιῷ θῦσαι ι)
30 ὁμολογοῦντα προστάξαι, τόν τε πάτριον Ἑλλήνων
ἐξηγητὴν, τὸν ἐγκαθήμενον ἐν Δελφοῖς δαίμονα,
θειάζοντα. 4. διὸ καὶ εἰκότως τῆς ἀφιλοσόφου πλη-

